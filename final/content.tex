\section{Feladatleírás}

A feladatunk egy algoritmus megtervezése, elkészítése, és tervezése, amely segítségével egy valós kamera felvételbe be lehet majd szúrni egy tetszőleges virtuális geometriát, ami hihetően reagál a kamera mozgására, és a környezetére.
A feladat nehézsége miatt számos megszorítással, és feltétellel fogunk dolgozni.
Ezek a következőek:

\begin{itemize}
	\item A geometria a környezetéhez vett relatív pozíciója statikus, tehát a felvételen csak a kamera mozog
	\item A geometria nem reagál a környező fényhatásokra, nem lesz árnyékolva, és nem is vet árnyékot
	\item A felvétel előre fel lesz véve, az algoritmus nem lesz alkalmas valós idejű használatra
	\item A geometria kezdeti pozíciója előre, manuálisan meghatározott
	\item A geometria és a kamera közé a felvétel során nem kerül obstrukció
\end{itemize}

\section{Az algoritmus összefoglalva}

Az algoritmusunk nagyobb részre osztható:

Első lépésként meghatározzuk a videót felvevő kamera mozgását az ORB-SLAM2~\cite{mur2015orb} segítségével.
Az algoritmus részletesebb leírását az előző mérföldkő során bemutattuk, így itt eltekintünk tőle.
Az ORB-SLAM2 a videó analízise után biztosítja a végső keyframe-ek gyűjteményét, illetve az ezekben a pillanatokban általa azonosított kamera pozíciót, ezt felhasználva próbáljuk majd a kérdéses geometriát megfelelően transzformálni.
Fontos kiemelni, hogy az ORB-SLAM2 futás közben optimalizálja a keyframe-ek számát, azaz elveti azokat, amelyeket redundánsnak tart, vagyis túl hasonlóak egymáshoz.

A keyframe halmaz előállításához elengedhetetlen a felvevő kamera pontos kalibrációja, pontatlan kalibráció esetén az ORB-SLAM2 gyakran nem képes kellően elvégezni a szükséges pontmegfeleltetéseket, ezáltal nem lesz képes inicializálni a kamera pozícióját, ami üres kimenethez, és egy feldolgozatlan videóhoz vezet.
A kalibrációt videó alapján végeztük, így ugyanis könnyebben tudtunk nagy mennyiségű képhez jutni, illetve el tudtuk kerülni a telefonjaink videó és fényképező módjai közötti előfeldolgozási diszparitás okozta hibákat.

A keyframe-ek meghatározása mellett fontos előfeldolgozási feladatként elhelyeztük az objektumot az adott jelenetbe úgy, hogy végig látható lehessen.
Az elhelyezést mindig a videó első képkockáján végeztük, arra való tekintet nélkül, hogy a geometria a videó fókuszpontjában legyen.

A második főbb lépés a kérdéses geometria betöltése, illetve helyes transzformálása a kamera aktuális pozíciója alapján.
Az ORB-SLAM2 kimenetében a kamera pozíciója az inicializálás pillanatában vett helyzetének transzformációival van megadva, így járható útnak tűnik, hogy ha a geometriát a kamerára alkalmazott transzformációk inverzének vetjük alá, akkor a térben felvett relatív pozíciója statikus marad, ezáltal elérve a kívánt hatást.
Ennek a megközelítésnek egy konkrét implementációja elérhető GitHub-on\footnote{https://github.com/ChiWeiHsiao/Match-Moving}.
Egyelőre mi is elvetjük a nem keyframe szakaszait a vizsgált videónak, ugyanis a geometria a köztes pillanatokban felvett pozíciójának meghatározása nem javítana az algoritmus pontosságán.


\section{Metrikák és tesztek összefoglalva}

A második mérföldkő során meghatározott teszteket, és metrikákat megvizsgáltuk ezen alkalommal is.
A tesztek elsősorban a mozgás, és a háttér komplexitására fókuszáltak, a metrikák pedig az emberi elképzelést foglalták számokba.
Az első, egyszerűbben mérhető metrika azt határozza meg, hogy az adott képkockák hány százalékában van, egy "elfogadható" hibahatáron belül az objektum, ahhoz képest, amire számítanánk, abban az esetben, ha valóban a felvétel része lenne.
A második is hasonló, ekkor a meghatározott keyframe-ekre manuálisan elhelyezett "ground truth" állapothoz hasonlítjuk mátrix normák segítségével.

A tesztelt videókat kibővítettük olyanokkal, amelyek mozgási, illetve környezeti komplexitása meghaladta azt, amit a korábbi mérföldkőre elő tudtunk állítani.
Habár ezekhez nem biztosítunk közvetlen összehasonlítást, hiszen a korábbi gyengébb algoritmusunk eredményeit nem mértük újra az új felvételen, a teljesítmény javulás elég szignifikáns ahhoz, hogy ne legyen rájuk szükség.
Az új videók a Visual-Inertial Datasetből~\cite{klenk2021tum} származnak.

\section{Alkalmazott javítások}

Az előző mérföldkő végén a következő javítási lehetőségeket vetettük fel:
\begin{itemize}
	\item A mono kameráink kimenetét RGBD-ként átadni az ORB-SLAM-nek
	\item Az ORB-SLAM covisibility gráf optimalizálási funkciót kikapcsolni
	\item Korábbi framek mentén limitálni a maximális transzformációt (eltolási távolság), aminek az objektum alávethető
\end{itemize}

\subsection{RGBD kamera}

A mai mobiltelefonok jelentős részén rendelkezésre áll mélységi információ, aminek segítségével különböző utófeldolgozási lépéseket végeznek.
Ezt azonban nem mélységi kamerával, hanem mesterséges intelligenciás becsléssel állítják elő, illetve nem is teszik a felhasználó számára elérhetővé.

Az eredeti terveink szerinti megközelítés, miszerint egy konzisztens mélységet rendelünk a különböző pixelekhez, ezáltal egy teljesen lapos, ugyanakkor színes felszínt szimulálva nem bizonyult alkalmasnak, hiszen az extra mélységi információ megzavarta a követést.
A pontos okok feltárása előtt sikeresen átálltunk az eddig tárgyalt ORB-SLAM2-ről ORB-SLAM3-ra, ahol lehetőség van mono kamera esetén is minden képkockára megkapni a kamera becsült pozícióját.
Ahogy a későbbiekben tárgyalni fogjuk, az ORB-SLAM3, illetve néhány technikai javítás ötvözete kellően pontos eredményhez vezetett, amin a fent említett módszerek nem javítottak tovább.

\subsection{Covisibility gráf optimalizálás kikapcsolása}

Ahogy az előző mérföldkő során említettük, az ORB-SLAM elsősorban valós idejű SLAM eszközként használatos.
A futása során karban tartott covisibility gráf segítségével határozza meg a kamera pozícióját.
A gráf rendszeres ritkításával képes a valós idejű követésre, azonban a futása végén csak a gráf végső, optimalizált verzióját bocsájtja ki, ami ezáltal nem tartalmaz minden keyframet.
Az optimalizálás kikapcsolásával hozzáférést nyerhettünk volna a teljes keyframe listához, ami simább végeredményhez, és potenciálisan pontosabb követéshez vezethetett volna.
A műveletet megkezdtük végrehajtottuk, azonban abban az esetben, ha egyszerűen kikapcsoltuk az optimalizálást, akkor a kamera követés is leállt, ami lényegében azt jelentette, hogy nem kaptunk kívánt kimenetet.

A fent említett áttérés ORB-SLAM2-ről ORB-SLAM3-ra, azonban ezt a lépést is feleslegessé tette, hiszen az ORB-SLAM3 nem csak minden keyframe-t képes kiadni, hanem minden frame-re produkál egy becsült kamera pozíciót.

\subsection{Transzformációs limit}

Az utolsó javítási javaslatunkban arra a tapasztalásra alapoztunk, miszerint az objektum néhány esetben drasztikus pozícióváltáson esik át 2 keyframe között, ami látványosan helytelen eredményekhez vezetett.
Az elképzelésünk lényege az volt, hogy különböző megfigyelések, és előfeltételek alapján limitáljuk a geometria maximális mozgását, ezáltal csökkentve az "ugrások" súlyosságát.
Ez különösen a keyframe alapú kimeneteinken látszik, amelyek kevés, és időben viszonylag távoli képkockák alapján készülnek.
A megközelítés számos hibalehetőséget hordozott magában.

Mivel sikeresen áttértünk egy olyan megközelítésre, amely során minden képkockára konkrét követési eredményeink készültek, az implementáció csak ronthatott volna az eredményen.
Vagy folytonosan számolta volna a várható elmozdulást, ami a hirtelen löket szerű felgyorsulásoknál produkált volna helytelen eredményt, míg máskor nem segített volna szignifikánsan, vagy valamilyen előre meghatározott érték alá kényszerítette volna az elmozdulást, amikor is lényegében manuális eredmény optimalizációt végeztünk volna.

\subsection{Keyframe szám optimalizálás}

Az ORB-SLAM működése, többszálúsága miatt, nem teljesen determinisztikus, ezáltal előfordul, hogy különböző számú keyframe-t állít elő.
Mivel a projekt élettartamának jelentős részében a kiadott keyframekre hagyatkoztunk, fontos volt, hogy minél több, minél pontosabban meghatározott keyframe álljon rendelkezésünkre.
Ezek kiszámítását egyszerűen úgy végeztük el, hogy számos alkalommal újrafuttattuk az ORB-SLAM2-t ugyan azokkal a bemeneti paraméterekkel, hogy kiválaszthassuk ezek közül azokat, amelyekben a legtöbb keyframe maradt a végső halmazban.
A pontosság mélyreható tesztelését nem végeztük el, hiszen hamarosan áttértünk a frame szinten működő algoritmusra, amely mindezt redundánssá tette.

\subsection{ORB-SLAM3 és egyéb javítások}

Ahogyan már a korábbi bekezdésekben is említettük, az előző mérföldkő során felfedezett hibákra az ORB-SLAM újabb verziójára váltás adott megoldást.
Az ORB-SLAM3-ban továbbfejlesztették a követési algoritmust, így bár alapvető működése ugyanaz, mint a 2-nek, mégis sokkal pontosabb eredményeket lehet vele elérni.
Egy másik nagy különbség az előző verziójához képest az, hogy míg a 2-ben csak mélységi, vagy sztereó kamerák esetében volt lehetőség az összes frame-ről lekérni a kamera helyzetét, addig itt ezt a megszorítást megszüntették.


\section{Eredmények}

A végeredményünk, habár a legtöbb esetben nem produkál hibátlan követést, gyakran viszonylag közel marad az "elvárt" pozíciójához.
Gyakran egy jól definiált területen belül marad, ami természetesen az emberi szem számára továbbra is helytelen követésnek minősül, azonban jelentős javulás a korábbi eredményeinkhez képest.
Fontos megjegyezni, hogy a geometria a képen meghatározott pozíciója fontos szerepet játszik abban, hogy mennyire ítéljük meg helyesnek a követést.
Abban az esetben, ha van egy tiszta, számunkra egyértelmű referenciánk arról, hogy hol kellene elhelyezkednie az objektumnak, a hiba mértéke sokkal nagyobbnak tűnik, és lényegesen egyszerűbb kiszúrni, a viszonylag kicsi pontatlanságokat is.

\subsection{Javulás}

Az új megközelítés kidolgozása sokkal jelentősebb időt vett igénybe, illetve sokkal számításigényesebb, mint arra eredetileg számítottunk, így a végeredmények száma limitált.
Ettől függetlenül állíthatjuk, hogy a követés látványosan pontosabb, ha kevés a megfigyelő számára könnyen követhető referencia pont található a környezetében, akkor akár a teljes videó során helyesnek nevezhető eredményt produkál.

Olyan környezetekben, amikor könnyedén meghatározható a helyes pozíció láthatóvá válik, hogy az abszolút pontosság, azaz, amikor ténylegesen helyesen számítja ki a geometria pozícióját meglehetősen alacsony.

\subsection{Új videók}

A teszthalmazunkat bővítettük olyan videókkal, amik potenciálisan könnyebbe lehetnek az ORB-SLAM számára, ezáltal nagyobb pontosságú követést elérve.
A videók sokkal kaotikusabb környezetben készültek, és gyakran gép által mozgatot kamerával vannak felvéve, ami az ORB-SLAM eredeti használati esetéhez jóval közelebb esnek.
A követés pontossága ezekben az esetekben is eltérő.

Stabil közeledés esetén például helyesen meghatározza, hogy az objektumnak nem kell forognia, sem mozognia, azonban a skálázást helytelenül végzi.
Ez akkor is igaz, ha minimál mozgást kell végeznie.
Helyesen követi a kisebb elmozdulásokat is.


\section{További javítási javaslatok}

Az ORB-SLAM alapú megközelítésünk legnagyobb gyengéje, hogy helytelenül kezeli az objektum mélységét, illetve, hogy bizonyos, nehezen izolálható helyzetekben nem megfelelő erősségű az eltolás mennyisége.
Az utóbbi nehezen orvosolható, hiszen könnyen lehet, hogy az ORB-SLAM az általunk meghatározott környezetben nem képes pontosabban meghatározni a kamera pozícióját.
Itt kiemeljük, hogy az eszköz eredetileg nem erre a célra készült, ahol feltehetően ez a szintű pontatlanság elhanyagolható.

A mélységi információ kezelésén azonban jelentősen javíthatnánk, ha különválasztanánk a többi mozgástól, ugyanis előfordulnak esetek, amikor az utóbbi szinte tökéletesen meghatározott, míg az előbbi nem.

További lehetőség lenne, hogy az objektum elhelyezéséhez nem pusztán a kamera pozícióját használnánk, hanem virtuális valóságbeli megoldások nyomán megalkotnánk egy háromdimenziós teret, a kamera látványa alapján, amibe elhelyeznénk a megjeleníteni kívánt objektumot.
Ezek után a virtuális térben létrehozhatnánk egy kamerát, amelynek a saját terében felvett kezdőpozíciója egybeesne a valós kameránk relatív pozíciójával a valós környezethez képest.
Ezek után a virtuális kamerára alkalmazhatnánk az ORB-SLAM által meghatározott transzformációkat, amik során nem lépne fel az invertálás numerikus instabilitásából eredő kerekítési hiba.
A virtuális kamera látványából csak a megjelníteni kívánt geometriát helyeznénk el az eredeti képkockákon, így a végeredmény azonos lenne.

Az így készített match move stabilabb, megbízhatóbb lenne, és néhány megkötést is szükségtelenné válna.
